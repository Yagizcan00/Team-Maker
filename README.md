# Kadro Kurma Programı

Programımız sizlerin arkadaşlarınıza verdiğiniz özellik puanlarını temel alıyor. Önce gerekli beceri puanlarını ve kişi isimlerini uygun formatta giriyorsunuz sonra ise program bu özelliklerin 7'ye 7 yapılan bir halısaha maçı sırasında oyuna ne kadar etki ettiğini belirten çarpanlar ile çarparak genel bir Oyuncu Hücum Puanı ve Oyuncu Savunma Puanı çıkarıyor ve bu özelliklere göre oyuncuları Hücumcu ya da Savunmacı olarak kategorize ediyor. Sonra ise bu iki puanı toplayarak bir Genel Oyuncu Becerisi puanı hesaplıyor. Sonra ise iki takımda da minimum 3 hücumcu ve savunmacı olacak şekilde (bu sayılar değiştirilebilir) oyucuları dağıtmaya başlıyor. Önce en yüksek beceriye sahip hücum oyuncularını 1. takımdan başlayarak sonra ise en yüksek beceriye sahip savunma oyuncularını 2. takımdan başlayarak dağıtıyor. Sonra ise kalan oyunculardan en yüksek beceriye sahip oyuncuları 2. takımdan başlayarak takımlara dağıtıyor.

Yapılan puanlamalarda **"Topu Kullanma Becerisi"** puanı oyuncunun top kendisindeyken ne kadar etkili bir şekilde oyun kurabildiğini ve hücum edebildiğini genel olarak ifade eden bir özelliktir.

- Eğer oyuncu dribling ile adam geçmiyorsa ve sadece en yakınındaki takım arkadaşlarına isabetli paslar atıyorsa bu beceriye 1 puan vermeniz önerilir.
- Eğer oyuncu topu önündeki boş alana sürüp müsait pozisyonda gördüğü önünde bulunan arkadaşlarına pas dağıtabiliyorsa ya da hücum garanti denilebilecek paslar ve şutlar atıyorsa bu beceriye 2 puan vermeniz önerilir.
- Eğer oyuncu hem ara ara adam geçiyorsa hem de ara ara dikine isabetli paslar veriyorsa bu beceriye 3 puan vermeniz önerilir.
- Eğer oyuncu hem sık sık isabetli dikine paslar ve kaliteli şutlar atabiliyorsa hem de rakip oyuncuları çalımlayabiliyorsa bu beceriye 4 puan vermeniz önerilir.
- Eğer oyuncu sık sık isabetli dikine paslar ve kaliteli şutlar atıp rakip oyuncuları çalımlayabiliyorsa ek olarak fizik kalitesi de sahadaki oyuncuların standartlarının üzerinde ise bu beceriye 5 puan vermeniz önerilir.

Yapılan puanlamalarda **"Topsuz Alanda Hücum Becerisi"** puanı oyuncunun top kendisinde değilken ne kadar etkili bir şekilde kendini boş/müsait pozisyonda gösterebildiğini ve ne kadar etkili bir şekilde savunma arkasına koşular atabildiğini genel olarak ifade eden bir özelliktir.

- Eğer oyuncu pas almak için bir çaba göstermiyorsa bu beceriye 1 puan vermeniz önerilir.
- Eğer oyuncu sadece basit oyun kurulumlarında ve üretken olamayacağı pozisyonlarda kendisini gösteriyorsa bu beceriye 2 puan vermeniz önerilir.
- Eğer oyuncu oyun kurarken de hücum ederken de ara ara sorumluluk alıyor ve ileriye doğru koşular atıyorsa bu beceriye 3 puan vermeniz önerilir.
- Eğer oyuncu oyun kurarken yeterli sorumluluğu alıyorsa ve istikrarli bir şekilde ileriye ve savunma arkasına tehlikeli koşular atıyorsa bu beceriye 4 puan vermeni önerilir.
- Eğer oyuncu oyun kurarken yeterli sorumluluğu alıp istikrarli bir şekilde ileriye ve savunma arkasına tehlikeli koşular atıyorsa ve buna ek olarak fizik kalitesi de sahadaki oyuncuların standartlarının üzerinde ise bu beceriye 5 puan vermeniz önerilir.

Yapılan puanlamalarda **"Birebir Savunma Yapma Becerisi"** puanı oyuncunun rakip hücumcu ile birebir kaldığı zaman ne kadar etkili bir şekilde topu rakibinden kapabildiğini genel olarak ifade eden bir özelliktir.

- Eğer oyuncu rakip hücumcu karşısında bir top kapma çabası göstermiyorsa ya da gösteremiyorsa bu beceriye 1 puan vermeniz önerilir.
- Eğer oyuncu ortalama bir rakip hücum oyuncusunu ara sıra durduruyorsa ve bu gibi pozisyonlarda fiziki açıdan pek de yeterli olamıyorsa bu beceriye 2 puan vermeniz önerilir.
- Eğer oyuncu ortalama bir rakip hücum oyuncusunu ara sıra durduruyorsa ve bu gibi pozisyonlarda fiziki açıdan bir problem yaşamıyorsa bu beceriye 3 puan vermeniz önerilir.
- Eğer oyuncu rakibin iyi hücum oyuncularını durdurabiliyorsa ve bu gibi pozisyonlarda fiziki açıdan bir problem yaşamıyorsa bu beceriye 4 puan vermeniz önerilir.
- Eğer oyuncu rakibin iyi hücum oyuncularını durdurabiliyosa ve bu gibi pozisyonlarda fiziki açıdan rakiplerine üstünlük kurabiliyorsa bu beceriye 5 puan vermeniz önerilir.

Yapılan puanlamalarda **"Takım Halinde Savunma Yapma Becerisi"** puanı oyuncunun top rakip takımdayken ne kadar dikkatli olduğunu, ne kadar doğru pozisyon aldığını ve takım arkadaşlarını rakip hücumculara karşı ne kadar iyi uyardığını genel olarak ifade eden bir özelliktir.

- Eğer oyuncu rakip takım hücum ederken rakibin hücumlarını izlemiyor/dikkat etmiyorsa ya da genellikle takım arkadaşlarının nerede durduklarına bakmadan yanlış yerde duruyorsa bu beceriye 1 puan vermeniz önerilir.
- Eğer oyuncu rakip takım oyun kurarken rakip oyunculara zayıf bir baskı yapıyorsa ya da takım halinde savunma yaparken marke etmesi gereken oyuncuyu kontrolü altında tutmuyorsa bu beceriye 2 puan vermeniz önerilir.
- Eğer oyuncu rakip takım hücum ederken rakibin hücumlarını genellikle takip ediyorsa ve çok iyi bir hücumcu ile karşılaşmadığı sürece kendi adamını marke edebiliyorsa bu beceriye 3 puan vermeniz önerilir.
- Eğer oyuncu rakip takım hücum ederken hem çevresinde olanlara hem de oyunun akışına karşı dikkatliyse ve kendi adamını marke etmekte sorun yaşamıyorsa bu beceriye 4 puan vermeniz önerilir.
- Eğer oyuncu hem rakip takımın hücumlarını dikkatli bir şekilde takip edip hem kendi sorumluluğundaki oyuncuyu marke edip hem de kendi takımının savunmasını organize edip yüksek seviyede bir konsantrasyon ile oynuyorsa bu beceriye 5 puan vermeniz önerilir. 

Hepimiz doğal olarak maç esnasında hatalar yapabiliriz ya da bir veya iki maç özelinde yıldızlaşabiliriz fakat önemli olan düzenli bir şekilde tekrarlanan performanstır. Bu sebeple beceri puanlamaları konusunda, yapılan hatalara fazla odaklanmadan ve fazla iyimser davranmadan ilgili paun atamalarınızı yapmanızı tavsiye ederiz. Ek olarak emin olmak için yapılan ilk puanlamadan bir 10dk sonra tekrar gözden geçirmeniz daha doğru bir puanlama için iyi olabilir.

**Çarpanlar**

- **Topu Kullanma Becerisi : 2.0** -> Bu özelliğin bu çarpan puanını almasının sebebi halısaha maçları gibi az sayıda oyuncunun bulunduğu ve hücum ile savunma setlerinin genellikle 3 ya da 4 oyuncu ile yapıldığı bu gibi durumlarda bu becerinin en çok fark yaratacak beceri olmasıdır. Fiziki ve teknik açıcan üst düzey bir oyuncu karşısında iyi savunma oyuncuları bulunmasına rağmen atacağı bir şut ile ya da sürati, çevikliği ve dribling becerisi ile rakip savunma oyuncularını ekarte edebilir. İki adet iyi seviyede ve eşit fizik kaliteye sahip oyuncu düşünelim, birisinin Birebir Savunma Yapma Becerisi 5 diğerinin ise Topu Kullanma Becerisi 5 olsun. Bu iki oyuncu bir halısaha maçında karşı karşıya geldikleri zaman hücum eden oyuncu pas deneybilir, dribling deneyebilir ya da şut deneyebilir yani bu oyuncu çeşitli opsiyonlara sahiptir fakat savunmacı ise rakip oyuncunun niyetini sezmeli ve ona göre karşısında durarak topu rakibinden kapabilmek için becerilerini kullanmalıdır ve bu işlemler sırasında yapacağı herhangi bir hatanın da takımının yiyeceği bir gole sebebiyet verme ihtimali yüksektir. Yani bu gibi pozisyonlarda eğer savunmacı daha gelişmiş bir fizik kaliteye sahip değilse rakibi 10 pozisyonun en az 6'sında kendisine yüksek ihtimalle üstünlük sağlayacaktır.

- **Topsuz Alanda Hücum Becerisi : 1.6** -> Bu özelliğin bu çarpan puanını almasının sebebi öncelikle bu özelliğin kesinlikle oyuna direkt olarak etki ediyor olması. Yani bir oyuncunun hücum aşamasında rakip kaleye doğru koşarak pas istemesi ya da oyun kurmak aşamasında kendisini müsait pozisyonlarda gösterip sık sık top ile buluşmas bu oyuncuya sahip olan takım adına gerçekten büyük bir avantaj sağlayacaktır. Fakat, diyelim ki iki adet eşit fizik kaliteye sahip oyuncunun bulunduğu bir maçı gözlemliyoruz ve bir oyuncunun Topsuz Alanda Hücum Becerisi 5 iken diğer oyuncunun Takım Halinde Savunma Yapma Becerisi 5. Bu iki oyuncunun maç esnasında sık sık birbirleri ile karşılaştıkları bir senaryo hayal edelim. Savunma yapan oyuncu hücum eden oyuncu ile aynı fizik kaliteye sahip olduğu için hücum oyuncusunu kaçırmayacak ve sürekli gözetimi altında tutacaktır. Sıklıkla pas almasını, boş pozisyonda bulunmasını, savunma arkasına koşular atmasını ya da kendisini saha içerisinde unutturmasını engelleyecektir. Hatta savunma oyuncusunun Takım Halinde Savunma Yapma Becerisi 4 olsa bile yüksek ihtimalle 10 pozisyonun 6'sında rakip hücumcuya karşı bu alanda üstünlük kuracaktır. Bu sebeple bu çarpana Takım Halinde Savunma Yapma Becerisi çarpan puanından daha düşük fakat yeterince yüksek bir puan verilmiştir.

- **Birebir Savunma Yapma Becerisi : 1.7** -> Bu özelliğin bu çarpan puanını alamsının sebebi aslında oyuncuların Topu Kullanma Becerisi'ne dayanmaktadır. Tıpkı Topu Kullanma Becerisi gibi bu beceri de genellikle 3 - 4 oyuncu ile yapılan hücum ya da savunma setlerinin bulunduğu halısaha maçları için büyük bir öneme sahiptir. Fakat rakip oyuncu ile birebir kalınmadığı müddetçe sergilenemediği için ve fazlasıyla fizik kaliteye bağlı bir beceri olduğu için bu beceriye ait çarpan punanı Topu Kullanma Becerisi'nden ve Takım Halinde Savunma Yapma Becerisi'nden düşük fakat oyuna etkisini yeterince yansıtan, yüksek bir çarpan puanı almıştır. 

- **Takım Halinde Savunma Yapma Becerisi : 1.8** -> Bu özelliğin bu çarpan puanını almasının sebebi bu tarz futbol maçları özelinde Topu Kullanma Becerisi'nden sonra en önemli özellik olmasıdır. Şayet bu özellik bakımından yüksek becer puanına sahip oyunculardan kurulu bir takım hem rakip takımın oyun kurulumlarını zorlaştıracak hem de rakip takımın gol arayışlarında top ayağına hibir oyuncuya pas ya da şut opsiyonu göstermeyecektir. Oyuncu sayısı yükseldikçe bu becerinin oyuna etki etme miktarıda artacaktır fakat tekrar belirtmek isterim ki halısaha maçları gibi az sayıda oyuncunun bulunduğu ve hücum ile savunma setlerinin genellikle 3 ya da 4 oyuncu ile yapıldığı bu gibi futbol maçlarında bu oyuncu becerisinin oyuna olan etkisi Topu Kullanma Becerisi kadar yüksek olmasa da oyunun dengelerine etki edecek ikinci en önemli özellik olacaktır ve bu sebeple bu çarpan puanını almıştır. 
