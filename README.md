# Kadro Kurma Programı

Yapılan puanlamalarda **"Topu Kullanma Becerisi"** puanı oyuncunun top kendisindeyken ne kadar etkili bir şekilde oyun kurabildiğini ve hücum edebildiğini genel olarak ifade eden bir özelliktir.

- Eğer oyuncu dribling ile adam geçmiyorsa ve sadece en yakınındaki takım arkadaşlarına isabetli paslar atıyorsa bu beceriye 1 puan vermeniz önerilir.
- Eğer oyuncu topu önündeki boş alana sürüyorsa ve müsait pozisyonda gördüğü önünde bulunan arkadaşlarına pas dağıtabiliyorsa bu beceriye 2 puan vermeniz önerilir.
- Eğer oyuncu hem ara ara adam geçiyorsa hem de ara ara dikine isabetli paslar veriyorsa bu beceriye 3 puan vermeniz önerilir.
- Eğer oyuncu hem sık sık isabetli dikine paslar ve kaliteli şutlar atabiliyorsa hem de rakip oyuncuları çalımlayabiliyorsa bu beceriye 4 puan vermeniz önerilir.
- Eğer oyuncu sık sık isabetli dikine paslar ve kaliteli şutlar atıp rakip oyuncuları çalımlayabiliyorsa ek olarak fizik kalitesi de sahadaki oyuncuların standartlarının üzerinde ise bu beceriye 5 puan vermeniz önerilir.

Yapılan puanlamalarda **"Topsuz Alanda Hücum Becerisi"** puanı oyuncunun top kendisinde değilken ne kadar etkili bir şekilde kendini boş/müsait pozisyonda göstermesi ve ne kadar etkili bir şekilde savunma arkasına koşu attığını genel olarak ifade eden bir özelliktir.

- Eğer oyuncu pas almak için çaba göstermiyorsa bu beceriye 1 puan vermeniz önerilir.
- Eğer oyuncu sadece basit oyun kurulumunda, hücum organizasyonu tıkandığında ve garanti hücum pozisyonlarında kendisini gösteriyorsa  bu beceriye 2 puan vermeniz önerilir.
- Eğer oyuncu oyun kurarken de hücum ederken de ne az ne çok seviyede kendisini müsait pozisyonda gösterip ileriye doğru koşular atıyorsa bu beceriye 3 puan vermeniz önerilir.
- Eğer oyuncu oyun kurarken yeterli sorumluluğu alıyorsa ve istikrarli şekilde ileriye ve savunma arkasına doğru iyi sayılabilecek koşular atıyorsa bu beceriye 4 puan vermeni önerilir.
- Eğer oyuncu siz topu aldığınız zaman nerdeyse her seferinde kendisini müsait pozisyonda gösteriyorsa ve hücum edilirken de gerek yakına gelip top istiyor gerek savunma arkasına koşular atıyorsa bu beceriye 5 puan vermeniz önerilir.

Yapılan puanlamalarda **"Birebir Savunma Becerisi"** puanı oyuncunun rakip hücumcu ile birebir kaldığı zaman ne kadar etkili bir şekilde topu rakibinden kapabildiğini genel olarak ifade eden bir özelliktir.

- Eğer oyuncu ortalama bir rakip hücum oyuncusu tarafından bile geçiliyorsa ya da bu ve benzeri pozisyonlarda rakibi savunmayı çok çabuk bırakıyorsa bu beceriye 1 puan vermeniz önerilir.
- Eğer oyuncu ortalama bir rakip hücum oyuncusunu zor durduruyor ve bu gibi pozisyonlarda fiziki açıdan pek de yeterli olamıyorsa bu beceriye 2 puan vermeniz önerilir.
- Eğer oyuncu ortalama bir rakip hücum oyuncusunu beş mücadelenin en az üçünde durduruyosa ve genellike rakip oyuncuyu takip ediyorsa bu beceriye 3 puan vermeniz önerilir.
- Eğer oyuncu rakibin iyi hücum oyuncularını durdurabiliyorsa ve fiziği (hızı ve gücü) yeterli seviyedeyse bu beceriye 4 puan vermeniz önerilir.
- Eğer oyuncu rakibin iyi hücum oyuncularını sık sık durdurabiliyosa ve üst düzey bir fizik kaliteye sahipse bu beceriye 5 puan vermeniz önerilir.

Yapılan puanlamalarda **"Takım Savunması Becerisi"** puanı oyuncunun top rakip takımdayken ne kadar dikkatli olduğunu, ne kadar iyi pozisyon aldığını ve takım arkadaşlarını rakip hücumculara karşı ne kadar iyi uyardığını genel olarak ifade eden bir özelliktir.

- Eğer oyuncu rakip takım hücum ederken rakibin hücumlarını izlemiyor/dikkat etmiyorsa ya da genellikle takım arkadaşlarının yerlerine bakmadan yanlış yerde yanlış adamı tutuyorsa bu beceriye 1 puan vermeniz önerilir.
- Eğer oyuncu rakip takım hücum ederken rakibin hücumlarını sadece topun kendisine doğru zamanda/doğru yerde gelmesi için izliyor ve savunma tarafında yeterince çaba göstermiyorsa bu ebceriye 2 puan vermeniz önerilir.
- Eğer oyuncu rakip takım hücum ederken rakibin hücumlarını standart derece takip ediyor ve çok iyi bir hücumcu ile karşılaşmadığı sürece kendi adamını tutuyorsa bu beceriye 3 puan vermeniz önerilir.
- Eğer oyuncu rakip takım hücum ederken çevresinde olanlara ve oyunun akışına karşı dikkatliyse ve kendi adamını marke etmekte sorun yaşamıyorsa bu beceriye 4 puan vermeniz önerilir.
- Eğer oyuncu hem rakip takımın hücumlarını dikkatli bir şekilde izleyip oyunun akışını takip ediyor hem de kendi takımının savunmasını organize ediyorsa gerekli uyarılarda bulunup büyük bir konsantrasyon ile oynuyorsa bu beceriye 5 puan vermeniz önerilir. 
